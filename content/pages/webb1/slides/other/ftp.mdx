# Ladda upp till FTP

FTP står för File Transfer Protocol, och är sättet vi kan ladda upp en hemsida på ett webbhotell.

För att använda FTP så behöver vi ett program som kan föra över via FTP-protokollet. Vi använder FileZilla.

Installera FileZilla genom att gå till [hemsidan](https://filezilla-project.org/download.php?show_all=1), och välj första länken under Windows (64bit), den bör sluta i **win64-setup.exe**.

Installera FileZilla. I installationen kan det finnas några extraprogram som vill installeras, du behöver inte installera dem.

## Lägg till plats i platshanteraren

Starta FileZilla. I programmets övre vänstra hörnet, hittar du Arkiv-menyn. Klicka där, och välj Platshanteraren (Site manager, om du installerade på engelska).

Skapa en ny plats, och lägg till följande i fälten till höger:

| Fält           | Värde                                                     |
| -------------- | --------------------------------------------------------- |
| Värd           | ftpcluter.loopia.se                                       |
| Kryptering     | Använd explicit FTP över TLS om tillgängligt              |
| Inloggningstyp | Normal                                                    |
| Användare      | Ditt användarnamn (din klass+ditt förnamn, tex TE11Felix) |
| Lösenord       | Lösenordet du fått av läraren                             |

När du fyllt i fälten, klicka på Anslut.

## Föra över till din hemsida

Till höger i programmet ser du nu din folder till din del av gutewebben.

För att föra över din hemsida till webbhotellet, så drar du filerna från utforskaren på datorn (en öppen folder), och släpper på foldern på webbhotellet.

Lägger du dina filer direkt i webbhotellets folder, så kan du visa dem på webbadressen dinklassdittnamn.gutewebben.se (till exempel te11felix.gutewebben.se).

Drar du istället in foldern som håller dina filer, så kommer du åt dem på samma adress, med tillägget /foldernamnet (till exempel te11felix.gutewebben.se/introprojektet).

Kom ihåg att index.html är den sidan som kommer att visas om du inte specifificerar en html-fil (till exempel te11felix.gutewebben.se/historia.html). Om du inte har en index.html så bör du se en filstruktur som visar alla filer i foldern. Om du ser detta, så behöver du skapa en startsida och namnge den index.html.

## Uppdatera sidan

När du vill uppdatera en eller flera av dina sidor, så drar du helt enkelt filerna du har uppdaterat, till deras plats på webbhotellet (till exempel ligger den i en folder så för du över filen till den foldern).

Du kommer få upp en promt som berättar för dig att filen redan finns, och frågar vad du vill göra. Eftersom du vill uppdatera sidan, så ska du välja Skriv över, och sedan klicka på OK.

## Glömt/tappat bort/inte fått lösenord

Kontakta din lärare, som kan fixa ett nytt lösenord till dig.
