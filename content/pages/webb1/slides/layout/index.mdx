# Struktur i HTML och styling med CSS Flexbox

När vi skapar HTML så skapar vi struktur för sidan. Vi kan använda element så som p och h1 för att specificera och kapsla in text. Nu ska vi ta det ett steg längre och kapsla in vårt innehåll och skapa en struktur för sidan, och en layout med CSS (specifikt CSS Flexbox).

## Semantisk och icke-semantisk tagg

Semantik betyder att något har en mening, ett syfte. I HTML5 har vi taggar som är semantiska (semantic), som alltså har en mening, och icke-semantiska (non-semantic). Detta har betydelse för hur en webbläsare läser in sidan, och är viktigt för att förklara för webbläsaren vad innehållet i taggen har för syfte.

Till exempel har vi taggarna **Main**, **Aside**, **Nav**, **Header**, och **Footer**.

De är ganska enkla att förstå dess syfte;

- Main: Huvuddelen av sidan
- Aside: Innehåll som är vid sidan av, inte det viktigaste
- Nav: Huvudnavigeringen på sidan ska finnas här
- Header: Det som är högst upp på sidan
- Footer: Det som är längst ner på sidan

### Exempel:

```html
<header>
  Detta är längst upp på sidan
  <nav>Här är navigeringen</nav>
</header>
<main>Detta är huvudinnehållet i sidan</main>
<aside>
  Detta är vid sidan av sidan
</aside>
<footer>Detta är längst ner på sidan</footer>
```

Icke-semantiska taggar är taggar som inte har någon mening, de förklarar inte vad de ska innehålla. Dessa används för att påverka hemsidans utseende. Vanliga icke-semantiska taggar är Div, Span, I, och B.

Du kan läsa mer om [semantik på MDN](https://developer.mozilla.org/en-US/docs/Glossary/Semantics).

## CSS Flexbox

De två främsta sätten att skapa en layout på en hemsida idag är CSS Flexbox och CSS Grid. Idag går vi igenom Flexbox, som är den enklare av de två.

För en ingående guide och referens som även experter använder, se [CSS-Tricks: A guide to Flexbox](https://css-tricks.com/snippets/css/a-guide-to-flexbox/).

För att använda flexbox så sätter du ett element till **Display: flex** i CSS, och det gör att alla element som ligger inuti det elementet "flexar" så att de tillsammans tar upp hela bredden.

```css
display: flex;
```

För detta ska fungera så behöver du ofta skapa ett element. Dessa brukar kallas Wrapper, och ibland Container, men använder oftast taggen Div.

### Exempel

#### HTML

```html
<body>
  <div id="content-wrapper">
    <main></main>
    <aside></aside>
  </div>
</body>
```

#### CSS

```css
#content-wrapper {
  display: flex;
}
```

Detta gör att Main och Aside kommer vara lika breda, och tillsammans göra upp hela bredden av content-wrapper.

# "Övning" (detta ska vara med på din hemsida)

Läs följande artiklar på Mozilla Developer Network:

- [Introduction to CSS Layout](https://developer.mozilla.org/en-US/docs/Learn/CSS/CSS_layout/Introduction)
- [Normal flow](https://developer.mozilla.org/en-US/docs/Learn/CSS/CSS_layout/Normal_Flow)
- [FLexbox](https://developer.mozilla.org/en-US/docs/Learn/CSS/CSS_layout/Flexbox)

Samt kika in [CSS-Tricks: A guide to Flexbox](https://css-tricks.com/snippets/css/a-guide-to-flexbox/).

Gör sedan följande:

1. Testa använda taggen main för att kapsla in ditt innehåll (det du har just nu i din body-tagg).
2. Använd taggarna Header och Nav för att skapa en huvudnavering och en header för din hemsida. I din nav-tagg ska du ha hyperlänkar ([läs på MDN om hur man skapar sådana](https://developer.mozilla.org/en-US/docs/Learn/HTML/Introduction_to_HTML/Creating_hyperlinks))
3. Sedan ska du använda CSS Flexbox för att stila och skapa din layout så att det ser ut ungefär så här:

<table style="text-align:center">
  <tr>
  <td colspan="2">header<div style="border: 1px solid black">nav</div></td>
  </tr>
  <tr>
    <td>main</td>
    <td>aside</td>
  </tr>
  <tr>
  <td colspan="2">footer</td>
  </tr>
</table>

## Övrig CSS

Ge Header, Main, Aside, och Footer bakgrundsfärger. Det är rekommenderat att Mains bakgrund är vit eller ljus, och att Aside är grå eller ljus.

I övrigt får du stila innehållet så du vill, till exempel ändra font-familj, storlek, färg, osv. Tänk dock på att det ska vara så läsbart som möjligt.

Försök göra en lista med länkar i din navigering och få dem att ligga en efter en, liknande detta:

<table style="text-align:center;">
  <tr>
    <td>Länk 1</td>
    <td>Länk 2</td>
    <td>Länk 3</td>
  </tr>
</table>

## Innehåll

- Ditt innehåll ska linna i main-taggen.
- Din navigering ska innehålla tre länkar. De kan vara "fake", alltså har en href="#".
- I Aside-taggen ska du ha en ordnad lista på tre länkar. Vart länkarna går får du välja själv.
