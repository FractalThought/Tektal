---
title: "Reflektion"
date: "2017-08-10"
heading: "Introduktionsprojektet"
---

Fjärde delen i Introduktionsprojektet går ut på att använda bilder på hemsidor, och publicera er hemsida på internet, samt reflektera kring dina kunskaper hittills.

Kunskap som redovisas:

- Användning och optimering av bilder
- Tekniska kunskapen att publicera till ett webbhotell
- Reflektion om ens eget arbete

## Uppgiften

I den här uppgiften skapar ni en ny html-sida som heter reflektion.html som ska använda samma layout och stil som dina tidigare sidor, samt en sida som heter index.html som kommer fungera som din startsida. Layouten på startsidan bestämmer du själv, men den bör inte vara för annorlunda från dina andra sidor.

Dessutom ska dina andra sidor (och de nya) länka till dessa nya sidor (uppdatera din meny).

Innehållet och utseendet på din startsida väljer du själv (den ska dock använda samma stilmall) - till exempel en välkomnande text, information om vad som finns på sidan.

Innehållet i reflektion.html ska vara en reflektion av ditt arbete, skapad på liknande sätt som tidigare hemsidor.

Reflektionen ska svara på följande frågor (men måste inte ordagrannt skriva ut frågorna och svara på den):

1. Vad med din hemsida är du nöjd med?
2. Vad är du mindre nöjd med?
3. Vad ska du tänka på till nästa gång du gör en hemsida?

Som en del i uppgiften så ska du hitta, optimera, och lägga in bilder på några platser i din hemsida. Du får välja själv vart du lägger dessa bilder, men tänk på att de ska relatera till text-innehållet på sidan där de läggs.

Slutligen kommer du publicera hela din hemsida via FTP till ett webbhotell.
