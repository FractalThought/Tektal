---
title: "Layout"
date: "2017-08-10"
heading: "Introduktionsprojektet"
---

Tredje uppgiften i Webbutveckling 1 går ut på att skapa en layout på sidan, samt redovisa webbens användning idag.

## Kunskap som redovisas:

- Layout på webben
- Webbens användning

## Uppgiften

I den här uppgiften skapar ni en ny html-sida som heter anvandning.html och använder den och stilmallen ni skapat tidigare för att skapa en layout, samt uppdaterar teknik.html och historia.html med denna layout.

Innehållet på den nya sidan ska handla om webbens användning, både en reflektion om hur du använder internet i vardagen, och hur internet påverkar samhället i stort.

Använd taggarna du använt tidigare för att skapa innehållet i sidan. Här får du mer fritt välja hur du vill strukturera ditt innehåll i taggar, men mängden ska vara **ungefär lika mycket** som i tidigare sidor. Förutom de tidigare taggarna ska ni dessutom använda a-taggarna för att skapa länkar mellan era sidor.

Ni kommer använda stilreglen `display:flex` för att skapa en grundläggande layout till hemsidan, samt använda de semantiska taggarna header, nav, main, aside, footer.

Den färdiga sidan (och de andra sidorna) ska ha följande:

- En header med en meny (nav) som innehåller länkar till dina sidor
- Huvudinnehållet lagt i en main-tagg
- En aside med något innehåll, till exempel angränsande innehåll
- En footer längst ner på sidan
- En layout skapad med display: flex, samt använder margin och padding.

Tips: Skapa ditt innehåll först, och boxa sedan in innehållet i de strukturella taggarna (main, aside, header, osv).

## Hjälpsamma länkar:

- [Mozilla Developer Network: CSS Layout](https://developer.mozilla.org/en-US/docs/Learn/CSS/CSS_layout)
