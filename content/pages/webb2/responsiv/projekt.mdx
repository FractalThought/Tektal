---
title: "Projekt: Responsiv hemsida"
date: "2020-02-26"
---

I det här projektet ska du skapa en responsiv hemsida genom att använda Media Queries och CSS Grid.

# Innehåll
Din sida ska minst innehålla följande:
- En Hero-sektion med en rubrik, eventuellt en underrubrik, och minst en "call to action"-knapp.
- En huvudmeny
- Element som ligger bredvid varandra och innehåller text.
- Text och bild som ligger bredvid varandra.
- Något element som byter ordning vid en mindre/större skärm.

Du kan använda [Gutegymnasiet.se](https://gutegymnasiet.se/) som guide i hur du kan lägga upp ditt innehåll.

## Andra inspirationskällor:
- [Doom Eternal](https://bethesda.net/en/game/doom)
- [Cyberpunk 2077](https://www.cyberpunk.net/se/en/)
- [Zelda: Breath of the Wild](https://www.zelda.com/breath-of-the-wild/)
- [Outstriders](https://outriders.square-enix-games.com/en-us/)

# Utvecklingsprocessen

## Skriftlig planering
Du ska i din utvecklingsprocess göra en skriftlig planering där du skriver vad som är viktigt att du lyfter på hemsidan, och några idéer om hur du vill att din hemsida ska se ut och fungera. Detta kan läggas i en textruta i ditt Figma-dokument som du använder för din design.

## Design i Figma
Förutom den skriftliga planeringen så ska du göra en design i Figma till din hemsida. Du behöver bara skapa en design för din Desktopvy, men **för högre betyg än C så ska du skapa designen för din tablet- och mobilvy också**.

Tänk på att försöka göra det så lätt som möjligt att skapa kolumner och rader i din design, och om du känner dig osäker på grid och media queries, gör det lätt för dig med design så du inte behöver göra så mycket.

## Skapande av innehållet
Din hemsida ska innehålla riktigt innehåll. Du behöver alltså skapa texter och tillhandlahålla bilder som du själv tagit. Texten ska vara anpassad för webben, och bilderna ska vara optimerade för webben (bara vara så stora som de behöver vara, och använd ett verktyg så som [Squoosh](https://squoosh.app/) för att minska filstorleken).

## Faktiska hemsidan
- Du skapar den faktiska hemsidan med HTML och CSS. Du får använda JavaScript för att skapa effekter och liknande, men du får inte påverka layouten med JavaScript, det ska ske med CSS Grid och Media Queries.
- Förutom Media Queries och CSS Grid så bör du använda BEM och CSS Variabler. För er som fick komplettering på BEM/Variabler **måste** använda dessa i detta projektet. **För högre betyg än C ska du oavsett komplettering eller inte använda BEM och variabler.**
- Du behöver bara skapa en sida (index.html), men sidan kan innehålla fler.
- Du ska validera din hemsida och försökt lösa eventuella valideringsproblem. [Valideringsverktyget hittar du här](https://validator.w3.org/), använd [Validate by File Upload](https://validator.w3.org/#validate_by_upload) för att kolla innan du laddar upp hemsidan.

## Publicering
Din hemsida ska publiceras på [Netlify.com](https://www.netlify.com/).

[Videogenomgång om hur man publicerar på Netlify](https://www.youtube.com/watch?v=9RfU6KGNkfE)

## Dokumentation
Du avslutar ditt projekt med att skriva en kort dokumentation, som vanligt skriver du minst om vad som gick bra, vad som gick mindre bra, och vad du ska tänka på tills nästa gång. **Dokumentationen ska motsvara minst ett halvt A4 med 12pt textstorlek och vanligt radavstånd.**

# Inlämning
Inlämning sker på SchoolSoft i uppgiften. Se uppgiften för deadline.

Du ska lämna in följande:
- Länk till din hemsida
- Länk till din Figma-fil
- Länk eller fil på din dokumentation (minst ett halvt A4).

# Tips
- Mobile first är oftast enklare att arbeta utifrån, alltså att när du skriver din HTML och CSS så börjar du med mobilsidan, och bygger sedan uppåt
- Namnge dina variabler och klasser med beskrivande namn. Till exempel skriv inte item3 för en feature, skriv 
- Försök använda metodiken [DRY (Don't Repeat Yourself)](https://www.youtube.com/watch?v=0px6YH-cauQ) när du skriver din CSS, alltså att du inte upprepar saker. Ha till exempel inte två klasser som gör samma sak, utan använd bara en.

# Hjälpmedel
Ditt främsta hjälpmedel förutom att be om hjälp från mig eller dina klasskompisar, är genomgångarna på YouTube och informationen på GuteTeknik.

## Genomgångar
- [Responsiv Design: Intro och Teori](https://www.youtube.com/watch?v=WWnmQdaHYAc)
- [Responsiv Design: Media Queries och Breakpoints](https://www.youtube.com/watch?v=_U5eTVb0vyY)
- [CSS Grid: Introduktion](https://www.youtube.com/watch?v=QUozc9PFXNI)
- [CSS Grid: Layoutexempel](https://www.youtube.com/watch?v=OJo8gCHVODc)

## Länkar
I följande länkar finns information samt källor/ytterligare resurser.

- [Responsiv design](https://guteteknik.netlify.app/webb2/responsiv/)
- [CSS Grid](https://guteteknik.netlify.app/webb2/cssgrid/)

# Vad kan jag göra om jag är klar?
Dessa saker kan du lägga till om du blir klar:

- Logotyp gjord i SVG
- Animerade HTML-element eller SVG-element med GSAP
- Skapa någon micro interaction
Information om micro interactions hittar du [här](https://www.youtube.com/watch?v=EN7nu8hrcN4) och [här](https://www.youtube.com/watch?v=FJ2rb1O70To).

## Bedömning

### C-nivå:

- Eleven gör en genomarbetad projektplan för en tänkt produkt. Utifrån projektplanen utvecklar eleven efter samråd med handledare produkten där logiker som styr innehåll, design och beteende är åtskilda.
-  I arbetet utvecklar eleven kod som med tillfredsställande resultat följer standarder och som omfattar några tekniker för märkspråk och stilmallar där eleven använder tekniker för att generera stilmallskod.
-  I arbetet bearbetar eleven med tillfredsställande resultat och via flera moment text, bild och eventuell annan media så att de blir anpassade för att fungera i produkten.
- När arbetet är utfört gör eleven en noggrann dokumentation av de moment som har utförts samt utvärderar med nyanserade omdömen sitt arbete och resultat. I utvärderingen resonerar eleven kring eventuella avvikelser samt motiverar översiktligt de val som har gjorts.

### A-nivå:
- Eleven gör en genomarbetad projektplan för en tänkt produkt, vid behov reviderar eleven planen. Utifrån projektplanen utvecklar eleven efter samråd med handledare produkten där logiker som styr innehåll, design och beteende i omfattande utsträckning är åtskilda.
-  I arbetet utvecklar eleven kod som med gott resultat följer standarder och som omfattar flera tekniker för märkspråk och stilmallar där eleven i omfattande utsträckning använder tekniker för att generera stilmallskod.
-  I arbetet bearbetar eleven med gott resultat och via flera moment text, bild och eventuell annan media så att de blir anpassade för att fungera i produkten.
- När arbetet är utfört gör eleven en noggrann och utförlig dokumentation av de moment som har utförts med koppling till generella principer och testresultat samt utvärderar med utförliga och nyanserade omdömen sitt arbete och resultat samt ger förslag på hur arbetet kan förbättras. I utvärderingen resonerar eleven kring eventuella avvikelser samt motiverar utförligt de val som har gjorts.