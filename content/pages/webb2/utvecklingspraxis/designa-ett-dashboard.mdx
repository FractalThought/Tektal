---
title: "Projekt: Designa ett dashboard"
date: "2020-02-26"
---

I det här projektet ska ni designa ett designsystem och ett så kallat Dashboard.

Ett Dashboard är ett typ av grafiskt användargränssnitt som har som syfte att visa information "at a glance". Dashboards kan även kallas Översikt eller Rapport. Dashboard kommer från intrumentbrädan på bilar, där föraren behöver snabbt hämta in information om bilens olika instrument (så som hastighetsmätaren, klockan, varvmätaren, osv). [(Källa: Wikipedia)](https://en.wikipedia.org/wiki/Dashboard_(business))

Ett exempel på ett Dashboard är startsidan som ni kommer till när ni loggar in på SchoolSoft. **Och det är denna dashboard som ni ska designa om i det här projektet**.

Kolla in inspiration till [Dashboard på Dribbble](https://dribbble.com/tags/dashboard), och, om du vill, kolla in mer information om [Dashboards (svenska)](https://www.metamatrix.se/vad-ar-en-dashboard/).

# Vad ni ska göra
Ni ska använda er av Figma för att skapa en ny version av översiktsidan (dashboarden) ni ser när ni loggar in på SchoolSoft.

**I er utvecklingsprocess så ska ni göra följande:**

## 1. Researcha och hämta inspiration

1. Logga in på SchoolSoft och undersök översiktssidan
2. Identifiera dashboardens olika block och element, och om du kan hitta några modifiers.
3. Skriv ner vad för information som du får från dashboarden, och fundera kring vilken information du tycker är viktig och vilken information som bör presenteras. Saknas något? Är något överflödigt? Anteckna och skissa!
4. Gå in på [Dribbble](https://dribbble.com/tags/dashboard) och hämta inspiration till dashboards. Du kan söka efter andra källor också.

**OBS! Du behöver inte ha med menyn eller headern. Endast dashboarden är en del av projektet. Vill du lägga in det så får du, men är inget krav.**

## Designa
Skapa en design för din dashboard i Figma. **Du bör använda components och styles**.

Tänk på hur du delar upp din information och den visuella hirarkin. Du ska dela in informationen i kort, där varje kort innehåller en gruppering av information och dess (om det finns några) actions.

Du väljer själv vilka färger du vill använda, men det är rekommenderat att du väljer en primär färg, en sekundär färg, och en grå färg, samt en vit och en svart färg.

> Du behöver inte vara begränsad av SchoolSofts storlek, eller den layout som de valt (men din dashboard ska lämna rum för en potentiell sidmeny på sidan). Igen, fundera kring vad som är mest relevant - se till att det syns tydligast.

Det är viktigare att designa dina komponenter, än att få till layouten för hela dashboarden. Jag rekommenderar att du använder CSS Grid för att skapa layouten.

## Dokumentera och reflektera
Skriv en kort dokumentation om vad du gjort. Här kan du highlighta vad du identifierade som viktig information, vad du gillar och inte gillar med SchoolSofts nuvarande dashboard, och vad du tänkte på när du gjorde din omdesign.

## Inlämning
Skicka in länken till din Figmafil så snart som möjligt (även om den inte är klar), antingen via Teams eller SchoolSoft.

## Moment i kursplanen som berörs:

- Utvecklingsprocessen för ett webbtekniskt projekt med målsättningar, planering, specifikation av struktur och design, kodning, optimering, testning, dokumentation och uppföljning.
- Fördjupning i märkspråk där det huvudsakliga innehållet är standarderna för HTML och CSS...
- Språk med stöd för variabler för att förenkla CSS-generering.
- Riktlinjer för god praxis inom webbutveckling.

## Bedömning

### C-nivå:

- Eleven gör en genomarbetad projektplan för en tänkt produkt. Utifrån projektplanen utvecklar eleven efter samråd med handledare produkten där logiker som styr innehåll, design och beteende är åtskilda.
-  I arbetet bearbetar eleven med tillfredsställande resultat och via flera moment text, bild och eventuell annan media så att de blir anpassade för att fungera i produkten.
- När arbetet är utfört gör eleven en noggrann dokumentation av de moment som har utförts samt utvärderar med nyanserade omdömen sitt arbete och resultat. I utvärderingen resonerar eleven kring eventuella avvikelser samt motiverar översiktligt de val som har gjorts.

### A-nivå:
- Eleven gör en genomarbetad projektplan för en tänkt produkt, vid behov reviderar eleven planen. Utifrån projektplanen utvecklar eleven efter samråd med handledare produkten där logiker som styr innehåll, design och beteende i omfattande utsträckning är åtskilda.
-  I arbetet bearbetar eleven med gott resultat och via flera moment text, bild och eventuell annan media så att de blir anpassade för att fungera i produkten.
- När arbetet är utfört gör eleven en noggrann och utförlig dokumentation av de moment som har utförts med koppling till generella principer och testresultat samt utvärderar med utförliga och nyanserade omdömen sitt arbete och resultat samt ger förslag på hur arbetet kan förbättras. I utvärderingen resonerar eleven kring eventuella avvikelser samt motiverar utförligt de val som har gjorts.

# SchoolSoft dashboard:

![SchoolSoft Dashboard](schoolsoft_dashboard.png)