---
title: "Övning: Produktkort"
date: "2020-11-20"
---

I den här övningen ska du designa ett produktkort i Figma.

Du får välja själv vad för produkter det är, och det kan vara saker så som mat/rätter på restaurang, resor, leksaker, tjänster, eller spel.

En produkt kan ha olika information beroende på vad du väljer, men du ska minst ha med namn och pris. Till exempel kan leksaker ha med information om ålder, rätt på restaurang har med ingredienser, hetstryrka, och gluten/laktos-markeringar. En resa eller utflykt kan ha ort och tid.

## Vad ska du skapa?

- Ett produktkort med minst namn, pris, och en bild.
- En Köp-knapp och en Info-knapp som ska ligga i produktkortet.

**Designen ska vara gjord i Figma och ska delas med läraren så snart dokumentet är skapat. Du kan sedan fortsätta arbeta på designen.**

## Designinspiration

- [Dribbble: Product shots](https://dribbble.com/shots/popular/web-design?tag=product%20card)
- [Dribbble: Card shots](https://dribbble.com/tags/card)
- [Dribbble: UI Card shots](https://dribbble.com/tags/ui_card)

# Videogenomgång
`youtube:https://www.youtube.com/embed/QOz0siTouyc`

# Göra mer: Produktsida

När du är klar och har designat ditt kort, så ska du göra den till en komponent, och visa produkterna på en produktlista. Detta steg görs tidigast vecka 50, efter feedback.

# Göra mer: HTML & CSS

Istället, eller dessutom, så kan du bygga din komponent i HTML och CSS. Använd gärna Codepen, tänk dock på att du behöver länka din bild via något ställe online, till exempel Unsplash.

# Exempelinformation

Här hittar du några exempel på information, om du inte vill komma på din egen. Kom ihåg att du behöver ha med en bild.

## Pizza Funghi

Pris: 89kr

Ingredienser: Tomatsås, ost, champinjoner

## All inclusive i Träkojan

Pris: 2950kr/natt

Bo i vår roliga träkoja, ät på vår restaurang både frukost, lunch, och middag. Upplev skogen på ett nytt sätt!

## Leksakstågbana

Pris: 299kr

Ålder: 2-6 år

Låt de minsta få en egen järnväg med denna tågbana.

– Kan byggas ihop på olika sätt
– Tåg som kopplas ihop med magneter
– Tågvagn med kulor som skramlar när vagnen rör sig framåt
– Regnbågsfärgad bro
– Kör tåget över och under bron
– Uppmuntrar ditt barns kreativitet och fantasi

Vad du får:
– 1 x Lok
– 1 x Vagn med kulor
– 4 x Ramper
– 1 x Spår
– 1 x Spår med bro
– 2 x Lutande spår
– 8 x Böjda spår