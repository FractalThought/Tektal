---
title: "Projekt: Ekologiska"
date: "2020-09-28"
headings: "Bakgrund:bakgrund|Designen:designen|Inlämning:inlamning|Hjälpmedel:hjalpmedel|Om klar:om-klar|Bedömning:bedomning"
---

I det här projektet ska du så nära som möjligt återskapa en hemsida vars design redan är klar, och du ska använda CSS Grid för layouten.

Du ska göra klart layouten för sidorna, och sedan försöka efterlikna den färdiga designen så bra du kan.

<a id="bakgrund"></a>

# Bakgrund

Ekologiska är en restaurang som dessutom erbjuder stugor till uthyrning, och lokal för evenemang.
Som sitt namn antyder så använder de endast ekologiska råvaror i restaurangen.

**Så här säger klienten:**

Hej! 2015 startade vi restaurangen Ekologiska, en restaurang på Gotland där vi bara använder ekologiska råvaror.
2016 köpte vi mark i närheten av restaurangen och började bygga stugor tillsammans med några konstnärer och arkitekter.
Vi har nu sex stugor i olika storlek, form, och funktion som vi hyr ut. Dessutom har vi en festvåning och kan hantera även större evenemang i vår fina trädgård.

Vi behöver en sida för varje del av vår företag; restaurangen, boendet, och evenemang.
Vi har en i företaget som kan lite design och har hunnit göra en design för några av sidorna, men vi kan inte webbutveckling och behöver hjälp.

<a id="designen"></a>

# Designen

Företaget har färdiga designs för 3 av 4 sidor, och bilder och text klara för en fjärde sida.

[Länk till Figmafilen hittar du här](https://www.figma.com/file/qut6Dvd7Xq5yV4Tyz2if8b/Ekologiska?node-id=0%3A1). I filen hittar du samtliga bilder, färger, typsnitt, och texter du behöver.
För att komma åt det behöver du logga in på ditt konto i Figma.

<a id="inlamning"></a>

# Inlämning

Inlämning sker på SchoolSoft i uppgiften. Inlämningen sker genom att skicka in länk till din publicerade sida.

## Publicering

Din hemsida ska publiceras på [Netlify.com](https://www.netlify.com/). Om du har ett annat sätt att publicera en hemsida så går det också bra.

[Videogenomgång om hur man publicerar på Netlify](https://www.youtube.com/watch?v=9RfU6KGNkfE)

<a id="hjalpmedel"></a>

# Hjälpmedel

Ditt främsta hjälpmedel förutom att be om hjälp från mig eller dina klasskompisar, är genomgångarna på YouTube och informationen på GuteTeknik.

## Genomgångar

- [CSS Grid: Introduktion](https://www.youtube.com/watch?v=QUozc9PFXNI)
- [CSS Grid: Layoutexempel](https://www.youtube.com/watch?v=OJo8gCHVODc)

> Försök använda metodiken [DRY (Don't Repeat Yourself)](https://www.youtube.com/watch?v=0px6YH-cauQ) när du skriver din CSS, alltså att du inte upprepar saker. Ha till exempel inte två klasser som gör samma sak, utan använd bara en.

## Länkar

I följande länkar finns information samt källor/ytterligare resurser.

- [Responsiv design](https://guteteknik.netlify.app/webb2/responsiv/)
- [CSS Grid](https://guteteknik.netlify.app/webb2/cssgrid/)

<a id="om-klar"></a>

# Vad kan du göra om du är klar?

Dessa saker kan du göra om du blir klar, för högre betyg:

- Designa och gör en Event-sida. Du kan antingen göra designen i Figma, eller direkt i HTML och CSS. Bilder och text till sidan finnas i Figma-filen.
- Gör sidan [responsiv](https://guteteknik.netlify.app/webb2/responsiv/)

<a id="bedomning"></a>

# Bedömning

Fokuset på det här projektet är att göra layouten. Det är bättre att du gör den övergripande layouten på alla tre sidor än att en sida är helt klar.

Inlämningen är individuell, men ni får samarbeta för att klura ut hur ni ska göra, så länge ni inte rakt av delar kod med varandra.

## Du ska tänka på följande saker och blir bedömt utifrån dessa kriterier:

- Layout liknar designen (och använder CSS)
- Färger och typsnitt är rätta
- Använder semantiska element korrekt
- Följer DRY-metodiken för CSS
- Länkar i menyer och liknande går till rätt sidor
- Bilder är optimerade

## C-nivå:

- I arbetet utvecklar eleven kod som med tillfredsställande resultat följer standarder och som omfattar några tekniker för märkspråk och stilmallar där eleven använder tekniker för att generera stilmallskod.
- I arbetet bearbetar eleven med tillfredsställande resultat och via flera moment text, bild och eventuell annan media så att de blir anpassade för att fungera i produkten.

## A-nivå:

- I arbetet utvecklar eleven kod som med gott resultat följer standarder och som omfattar flera tekniker för märkspråk och stilmallar där eleven i omfattande utsträckning använder tekniker för att generera stilmallskod.
- I arbetet bearbetar eleven med gott resultat och via flera moment text, bild och eventuell annan media så att de blir anpassade för att fungera i produkten.
