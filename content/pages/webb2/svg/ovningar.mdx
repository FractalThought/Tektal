---
title: "Laboration i SVG"
date: "2020-03-23"
---

Innan du kan animera SVG behöver du två saker: Kunskap om hur man animerar, och något att animera.

För animation så ska du kolla igenom, och gärna följa med, [Traversy Media som går igenom CSS animations](https://www.youtube.com/watch?v=zHUpx90NerM) samt [Simon från Coursetro som går igenom GSAP-biblioteket](https://www.youtube.com/watch?v=YqOhQWbouCE).

För något att animera, följ [Robert Bradford som går igenom hur man skapar ikoner i Figma](https://www.youtube.com/watch?v=B_KeOTlDdSQ).

Till animeringsprojektet ska du ha några assets som du kan använda dig av i en demo-sida. Hur många och hur utförliga dessa assets är beror på din ambitionsnivå.

Assetsen måste inte vara skapade från grunden, du kan hämta ikoner via tex Iconify-pluginen i Figma, [NounProject](https://thenounproject.com/), [IconSet](https://iconset.io/icons), eller ta någon av mina från [Fractal Symbols](http://fractalsymbols.com/)(brädspelsrelaterade).
Illustrationer hittar du förslagsvis på [Undraw](https://undraw.co/illustrations).

Med animeringsbar illustration så menas att något element av illustrationen kan animeras, till exempel ett cykelhjul kan snurra, ett papper kan skaka, eller en del kan röra sig i någon riktning.

Jag har valt att dela in behovet av assets i fyra nivåer;

- **Bare minimum**, som är minimum som behövs för att klara momentet.
- **Approved**, som är standard för att klara momentet.
- **Good**, som är lite bättre än vanligt.
- **Excellent**, som är riktigt jäkla bra helt enkelt.

## Bare minimum:

Minst 3 symboler/ikoner hämtade från ett existerande bibliotek och mindre modifikationer gjorda.

## Approved:

Förutom bare minimum så har du även hämtat och modifierat lite på en animeringsbar illustration.

## Good:

Minst 3 egna symboler/ikoner och en hämtad och mindre modifierad och animeringsbar illustration.

## Excellent:

Minst 3 egna symboler/ikoner, och en egen illustration som går att animera.

## Vill du förbereda ytterligare inför nästa vecka? Kolla in följande tutorials:

- [Video: Learn to build in SVG animation in CSS](https://www.youtube.com/watch?v=gWai7fYp9PY)
- [Part 5: Animate with GSAP](https://www.youtube.com/watch?v=4XJ8yS0zpa4)

# Kunskapskraven ni blir bedömda utifrån:

> Eleven utvecklar med **tillfredsställande** funktionalitet inom något eller några av områdena domskript, interaktiv 2D-grafik, 3D-grafik eller animationer.

> I sitt arbete inkluderar eleven **någon enkel** funktion från ett klassbibliotek eller ramverk inom områdena design eller skript.
