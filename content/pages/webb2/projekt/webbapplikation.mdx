---
title: "Projekt: Webbapplikation"
date: "2020-02-26"
---

I det här projektet ska du skapa en liten webbapplikation. **Projektet ska vara inlämnat senast 24e maj.**

# Innehåll
Slutprojektet är att skapa en liten liten webbapplikation, till exempel en to-do lista, miniräknare, shoppinglista, timer, quizapp, mini-spel, cookie-clicker, eller liknande. Du får själv välja vilken typ av mini-app du vill göra.

Projektet ska innehålla HTML, CSS, och JavaScript. **Fokuset ligger på att skapa en användarupplevelse, inte nödvändigtvis att skapa själva funktionaliteten i appen**. Som minst behöver ni att man ska kunna interagera med appen på något sätt som gör att något händer, och det behövs någon form av microinteraktion, till exempel när man hovrar över en knapp och klickar på den.

# Utvecklingsprocessen

## Skriftlig planering
Du ska i din utvecklingsprocess göra en skriftlig planering där du skriver ner dina tankar och idéer om applikationen. Beskriv funktionerna, skriv något om utseendet, och identifiera ställen där du behöver tänka på användarinteraktionen och mikrointeraktioner.

## Design i Figma
Förutom den skriftliga planeringen så ska du göra en design i Figma till din applikation. Du behöver bara skapa en design för din Desktopvy, men **för högre betyg än C så ska du skapa designen för din tablet- och mobilvy också**.

## Publicering
Din webbapplikation ska publiceras på [Netlify.com](https://www.netlify.com/).

[Videogenomgång om hur man publicerar på Netlify](https://www.youtube.com/watch?v=9RfU6KGNkfE)

Kom ihåg att gå till bygginställningarna på Netlify och checka i så att den minifierar din CSS och JavaScript, eller gör det manuellt innan du laddar upp till Netlify.

## Dokumentation
Du avslutar ditt projekt med att skriva en kort dokumentation, som vanligt skriver du minst om vad som gick bra, vad som gick mindre bra, och vad du ska tänka på tills nästa gång. **Dokumentationen ska motsvara minst ett halvt A4 med 12pt textstorlek och vanligt radavstånd.**

# Inlämning
Inlämning sker på SchoolSoft i uppgiften senast **24e maj**.

Du ska lämna in följande:
- Länk till din webbapplikation.
- Länk till din Figma-fil.
- Länk eller fil på din planering och dokumentation (minst ett halvt A4).

# Tips
- Du kommer inte bli betygsatt utifrån hur mycket Javascript du skrivit eller hur bra koden är, det är viktigare att skapa själva mikrointeraktionen som gör applikationen "trevligare" att använda.
- Använd GSAP eller vanlig JavaScript tillsammans med SVG för att skapa mer avancerade animationer som följd av mikrointeraktioner.
- Namnge dina variabler och klasser med beskrivande namn. Till exempel skriv inte item3 för en feature, skriv till exempel Clear.
- Försök använda metodiken [DRY (Don't Repeat Yourself)](https://www.youtube.com/watch?v=0px6YH-cauQ) när du skriver din CSS, alltså att du inte upprepar saker. Ha till exempel inte två klasser som gör samma sak, utan använd bara en.

# Hjälpmedel
Ditt främsta hjälpmedel förutom att be om hjälp från mig eller dina klasskompisar, är genomgångarna på YouTube och informationen på GuteTeknik.

## Genomgångar
- [Optimering av bilder, samt minifiering och konkatinering av CSS och JavaScript](https://www.youtube.com/watch?v=qkDqfSJhHqc)

# Vad kan jag göra om jag är klar?
Dessa saker kan du lägga till om du blir klar:

- Logotyp gjord i SVG
- Animerade HTML-element eller SVG-element med GSAP

## Bedömning

### C-nivå:

- Eleven gör en genomarbetad projektplan för en tänkt produkt. Utifrån projektplanen utvecklar eleven efter samråd med handledare produkten där logiker som styr innehåll, design och beteende är åtskilda.
-  I arbetet utvecklar eleven kod som med tillfredsställande resultat följer standarder och som omfattar några tekniker för märkspråk och stilmallar där eleven använder tekniker för att generera stilmallskod.
-  I arbetet bearbetar eleven med tillfredsställande resultat och via flera moment text, bild och eventuell annan media så att de blir anpassade för att fungera i produkten.
-  Eleven utvecklar med tillfredsställande resultat funktionalitet inom något eller några av områdena domskript, interaktiv 2D-grafik, 3D-grafik eller animationer. I sitt arbete inkluderar eleven några funktioner från ett klassbibliotek eller ramverk inom områdena design eller skript.
- När arbetet är utfört gör eleven en noggrann dokumentation av de moment som har utförts samt utvärderar med nyanserade omdömen sitt arbete och resultat. I utvärderingen resonerar eleven kring eventuella avvikelser samt motiverar översiktligt de val som har gjorts.

### A-nivå:
- Eleven gör en genomarbetad projektplan för en tänkt produkt, vid behov reviderar eleven planen. Utifrån projektplanen utvecklar eleven efter samråd med handledare produkten där logiker som styr innehåll, design och beteende i omfattande utsträckning är åtskilda.
-  I arbetet utvecklar eleven kod som med gott resultat följer standarder och som omfattar flera tekniker för märkspråk och stilmallar där eleven i omfattande utsträckning använder tekniker för att generera stilmallskod.
-  I arbetet bearbetar eleven med gott resultat och via flera moment text, bild och eventuell annan media så att de blir anpassade för att fungera i produkten.
-  Eleven utvecklar med gott resultat funktionalitet inom något eller några av områdena domskript, interaktiv 2D-grafik, 3D-grafik eller animationer. I sitt arbete inkluderar eleven flera funktioner av komplex natur från ett klassbibliotek eller ramverk inom områdena design eller skript.
- När arbetet är utfört gör eleven en noggrann och utförlig dokumentation av de moment som har utförts med koppling till generella principer och testresultat samt utvärderar med utförliga och nyanserade omdömen sitt arbete och resultat samt ger förslag på hur arbetet kan förbättras. I utvärderingen resonerar eleven kring eventuella avvikelser samt motiverar utförligt de val som har gjorts.