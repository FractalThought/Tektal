---
title: "Datorbeställningar: Kringutrustning"
date: "2020-12-03"
---

För att använda en dator så behöver vi oftast två typ av kringutrustning; Input- och Outpututrustning. Input syftar till allt som tar in något till datorn, till exempel tangentbord och mus. Output syftar till allt som datorn kan använda för att kommunicera något till en användare, till exempel en skärm och högtalare.

Tillsammans kallas denna utrustning för kringutrustning eller datortillbehör. Det är alltså i princip allt som du kan koppla in i en dator (via fysisk kontakt eller trådlöst via till exempel Bluetooth). 

# Uppgift

Komplettera Uppgift 2 med kringutrustning. Varje person ska uppgradera hela sin utrustning, så all kringutrustning så som tangentbord, skärm, mus och andra enheter behöver också inköpas. 

Ni ska lägga till en beställning på kringutrustning för varje person som så nära passar personens behov som möjligt. 

Totalt ska det inhandlas minst 15 delar utrustning, och varje person ska få minst en, men i övrigt får ni bestämma själva hur mycket mer en person ska få. 

Kom ihåg att tänka på kostnaden och relatera det till personen.

Beställningen ska minst innehålla:
- Ert resonemang bakom beställningen, skriven som om ni skriver den till personen beställningen är till (använd andraperson, alltså ”Det här tangentbordet är ergonomiskt utformad och kommer göra att du får mindre ont vid längre användande.”). Det är helt okej att anpassa språket efter person.
- Beställningen i helhet, med länkar och pris
- En totalsumma för hela beställningen 

För högre betyg så kan ni ge flera alternativ till samma typ av utrustning och diskutera fördelar och nackdelar med de olika alternativen. 

Alternativ räknas inte som två olika delar (så ni kan inte ge 5 alternativ på tangentbord och räkna dem som 5 av dem 15 som ska inhandlas eftersom klienten kommer bara inhandla ett tangentbord [det finns saker som man kan ha 2 eller fler av, och ni kan resonera till personen varför de skulle vilja ha flera]).