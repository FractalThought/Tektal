---
title: "Datorbeställningar: Mjukvara"
date: "2020-12-03"
---

En dator är inget utan sin mjukvara. Mjukvara är applikationerna och systemen som användaren använder datorn till. Till mobila enheter kallas dessa oftast för appar och till persondatorer brukar vi kalla dem för program, men generellt är det ingen skillnad på applikation, program, eller app. 

Till det här räknas även diverse så kallade Software as Service in, alltså molntjänster som tillhandahåller programvara över internet, eftersom program idag inte måste vara installerade på datorn för att kunna användas – de kan även köras via till exempel en webbläsare, och kallas då oftast för webbapplikationer eller webbappar. 

En del av mjukvara är system så som drivrutiner och operativsystem som sköter datorns hårdvara och skapar ett gränssnitt mellan datorn, applikationerna, och användaren. 

# Uppgift 

Komplettera uppgift 2 med förslag på mjukvara till klienterna. Samtliga klienter ska få minst ett förslag på mjukvara som hjälper dem, och ska vara så specifikt hjälpsam som det går. 

Till exempel så är förslaget att använd en särskild webbläsare inte så användbart så vidare inte den webbläsaren verkligen har något som särskilt, och som ni kan argumentera för varför det är användbart. 

I den här uppgiften räknas inte system (drivrutiner, operativsystem) med då det är något som alla datorer behöver på ett eller annat sätt. 

Ett bättre förslag då är tillägg till webbläsaren som hjälper klienten. Desto fler förslag ni ger, desto bättre! 

Tänk på att ibland kan valet av mjukvara påverka valet av utrustning och/eller dator! 

Förslagen ska minst innehålla:
- Namn och beskrivning av mjukvaran samt hur man får tag på den (och pris, om applicerbart).
- En förklaring till varför mjukvaran ni valt passar klienten. 

För högre betyg så kan ni också ge flera alternativ till mjukvaran. Ett bra tips är att ge gratisalternativ till en betaltjänst, förklara skillnaden mellan de olika programmen, och/eller diskutera fördelarna med att ha båda programmen.