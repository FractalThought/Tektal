---
title: "Programmering 1"
date: "2017-08-10"
---

Den här kursen ingår i ämnet Programmering och är en del av inriktningen Information- och Medieteknik i Teknikprogrammet. I kursen går vi igenom grunderna i programmering med språket JavaScript, tittar på arbetsmetodiker och värderingar inom programmering, och skapar program som är användarvänliga och funktionella.

# Kursplan

- **Centralt innehåll**

  - Grundläggande programmering i ett eller flera programspråk varav minst ett av språken är textbaserat.
  - Programmering och dess olika användningsområden ur ett socialt perspektiv inklusive genus, kultur och socioekonomisk bakgrund.
  - Programmeringens möjligheter och begränsningar utifrån datorns funktionssätt.
  - Strukturerat arbetssätt för problemlösning och programmering.
  - Grundläggande kontrollstrukturer, konstruktioner och datatyper.
  - Arbetsmetoder för förebyggande av programmeringsfel, testning, felsökning och rättning av kod.
  - Grundläggande datastrukturer och algoritmer.
  - Gränssnitt för interaktion mellan program och användare.
  - Normer och värden inom programmering, till exempel läsbarhet, dokumentation, testbarhet, rena gränssnitt och nyttan av standard.

- **Kunskapskrav**

  - **Betyg E**

    Eleven formulerar och planerar **i samråd** med handledare programmeringsuppgifter med pseudokod eller diagramteknik. I planeringen väljer eleven **med viss säkerhet** kontrollstrukturer, metoder, variabler, datastrukturer och algoritmer som är adekvata för uppgiften. I sin programmering skapar eleven med konsekvent kodningsstil och tydlig namngivning korrekt, strukturerad och **enkelt** kommenterad källkod med **tillfredsställande** resultat. Dessutom väljer eleven **med viss säkerhet** ett uttryckssätt som är anpassat för att på ett **tillfredsställande** sätt interagera med den avsedda användaren. Elevens färdiga program eller skript är utförda med **tillfredsställande** resultat i ett eller flera programspråk som är stabila och robusta **i program av enkel karaktär**.

    Eleven anpassar **med viss säkerhet** sin planering av programmeringsuppgiften och utför felsökning av **enkla** syntaxfel. Innan programmeringsuppgiften avslutas utvärderar eleven med **enkla** omdömen programmets prestanda och ändamålsenlighet i **någon** situation och i **något** sammanhang. Eleven kommunicerar om programmeringsuppgiften och dess utvärdering och använder då **med viss säkerhet** datavetenskapliga begrepp.

    Eleven redogör **översiktligt** för programmeringens möjligheter och begränsningar samt hur programmering har påverkat och påverkar vardagen. Eleven redogör **översiktligt** för principer för att uppnå god kvalitet vid skapandet av datorprogram.

  - **Betyg C**

    Eleven formulerar och planerar **efter samråd** med handledare programmeringsuppgifter med pseudokod eller diagramteknik. I planeringen väljer eleven **med viss säkerhet** kontrollstrukturer, metoder, variabler, datastrukturer och algoritmer som är adekvata för uppgiften. I sin programmering skapar eleven med konsekvent kodningsstil och tydlig namngivning korrekt, strukturerad och **noggrant** kommenterad källkod med **tillfredsställande** resultat. Dessutom väljer eleven **med viss säkerhet** ett uttryckssätt som är anpassat för att på ett **tillfredsställande** sätt interagera med den avsedda användaren. Elevens färdiga program eller skript är utförda med **tillfredsställande** resultat i ett eller flera programspråk som är stabila och robusta.

    Eleven anpassar **med viss säkerhet** sin planering av programmeringsuppgiften och utför **på ett systematiskt sätt** felsökning av syntaxfel, **körtidsfel och programmeringslogiska fel**. Innan programmeringsuppgiften avslutas utvärderar eleven med **nyanserade** omdömen programmets prestanda och ändamålsenlighet i **några** situationer och sammanhang. Eleven kommunicerar om programmeringsuppgiften och dess utvärdering och använder då **med viss säkerhet** datavetenskapliga begrepp.

    Eleven redogör **utförligt** för programmeringens möjligheter och begränsningar samt hur programmering har påverkat och påverkar vardagen. Eleven redogör **utförligt** för principer för att uppnå god kvalitet vid skapandet av datorprogram.

  - **Betyg A**

    Eleven formulerar och planerar **efter samråd** med handledare programmeringsuppgifter med pseudokod eller diagramteknik. I planeringen väljer eleven **med säkerhet** kontrollstrukturer, metoder, variabler, datastrukturer och algoritmer som är adekvata för uppgiften **samt motiverar utförligt sina val**. I sin programmering skapar eleven med konsekvent kodningsstil och tydlig namngivning korrekt, strukturerad och **noggrant och utförligt** kommenterad källkod med **gott** resultat. Dessutom väljer eleven **med säkerhet** ett uttryckssätt som är anpassat för att på ett **gott** sätt interagera med den avsedda användaren. Elevens färdiga program eller skript är utförda med **gott** resultat i ett eller flera programspråk som är stabila och robusta **i program av komplex karaktär**.

    Eleven anpassar **med säkerhet** sin planering av programmeringsuppgiften och utför **på ett systematiskt och effektivt sätt** felsökning av syntaxfel, **körtidsfel och programmeringslogiska fel**. Innan programmeringsuppgiften avslutas utvärderar eleven med **nyanserade** omdömen **och med förslag på förbättringar** programmets prestanda och ändamålsenlighet i **flera** situationer och sammanhang. Eleven kommunicerar om programmeringsuppgiften och dess utvärdering och använder då **med säkerhet** datavetenskapliga begrepp.

    Eleven redogör **utförligt och nyanserat** för programmeringens möjligheter och begränsningar samt hur programmering har påverkat och påverkar vardagen. Eleven redogör **utförligt och nyanserat** för principer för att uppnå god kvalitet vid skapandet av datorprogram.

## Detta ska du kunna

### Begrepp och teorier

- Variabel, array, typer, funktioner
- Kontrollsatser ((if-satser), Iterationssatser (loopar, while och for)
- Syntax, psuedokod,
- Problemformulering, Problemlösning, Felsökning, Kommentering

### Projekt

- Kunna planera med diagramteknik och psuedokod
- Kunna utföra ett program som kör
- Använda kodstil
- Kunna utvärdera och redovisa
- Kunna kommunicera
- Användarvänlighet

## För högre betyg ska du dessutom

- Felsöka på systematiskt och effektivt sätt
- Särskiljer på körtidsfel och programmeringslogiska fel
- Skriva kod av god kvalité

## Du kommer att bedömmas utifrån följande bedömningspunkter

### Planering:

- Din användning av psuedokod och diagramteknik
- Val av kontrollstruktur, variabler, datastruktur, algoritmer, och metoder

### Kodstil

- Att du har en konsekvent kodstil
- Att du använder tydlig namngivning
- Att din kod är strukturerad och kommenterad
- Att koden är effektiv

### Felsökning

- Hur du anpassar planeringen utifrån förändringar
- Hur du felsöker syntaxfel och skiljer dem från programlogiska fel

### Färdigt program

- Att ditt program har en bra interaktion med användaren.
- Att ditt färdiga program gör det den ska utifrån uppgiften.

### Övrigt

- Användandet av datavetenskapliga begrepp
- Att du kommunicerar uppgiften och utvärderingen av resultatet
- Att du redovisar möjligheter och begränsningar i programmering
- Att du förklarar hur programmering påverkat och påverkar vardagen
- Att du redogör principer för att uppnå kvalité vid skapande av datorprogram
