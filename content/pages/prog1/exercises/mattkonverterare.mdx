---
title: "Måttkonverterare"
date: "2020-10-01"
---

Du ska skapa en måttkonverterare av något slag på CodePen, och skicka länken till läraren så snart du skapat din Pen. Inlämning räknas som närvaro, så även om du inte hinner klart så lämna in så får du minst närvaro och återkoppling. Under lektionstid kommer läraren kontakta dig för återkoppling, men du kan även ta kontakt själv om du har frågor, behöver hjälp, eller bara vill ha ett bollplank och diskutera något.

## Måttkonveteraren ska minst göra följande:

- Hämta in ett värde från en textruta.
- Konvertera värdet till ett annat mått (tex Celcius till Farenheit).
- Skriva ut värdet. Detta ska ske när man klickar på en knapp.

Exempel på måttkonventerare hittar du på [Omvandla.nu](http://omvandla.nu/) eller [Konvertera.nu](http://www.konvertera.nu/). Du väljer själv vilket mått som ska omvandlas, mått som kräver en svårare uträkning är bättre och räknas in i bedömningen.

# <span id="bedomning"></span> Bedömning
Denna uppgiften bedöms utifrån följande:

<BoxedList>

- Hur väl du följer kodstandarden, till exempel har dina variabler och funktioner beskrivande namn (inte "nummer1, nummer2").
- Att du nyttjar olika strukturerna (kontrollsatser, iterationssatser, osv) på ett effektivt sätt.
- Hur väl applikationen beter sig utifrån instruktionerna.
- Hur mycket av extra funktionaliteten du försökt implementera.
- Du kommenterar din kod, både för att planera vad du ska göra, och för att förklara koden. [Se Todoappen för exempel på bra kommenterad kod](https://codepen.io/GuteFelix/pen/wvWXzyv).
- Användargränssnittet gör att man kan använda applikationen.

</BoxedList>

**Följer du detta resulterar det i E till C-nivå i betyg.**

### För högre nivå ska du lägga till ytterligare funktionalitet, till exempel:

- Två knappar, ena konverterar från ena måttet, och andra från andra måttet (t.ex. C till F eller F till C).
- En Select-box som gör att du kan välja vilket mått som ska konverteras till vilket annat mått.
- Spara tidigare konverteringar i en lista.

Och/eller förbättra applikationens användargränssnitt och utseende.

# <span id="kunskapskraven"></span> Kunskapskraven
> Eleven formulerar och planerar efter samråd med handledare programmeringsuppgifter med pseudokod eller diagramteknik.

> I planeringen väljer eleven med viss säkerhet kontrollstrukturer, metoder, variabler, datastrukturer och algoritmer som är adekvata för uppgiften.

> I sin programmering skapar eleven med konsekvent kodningsstil och tydlig namngivning korrekt, strukturerad och noggrant kommenterad källkod med tillfredsställande resultat.

> Elevens färdiga program eller skript är utförda med tillfredsställande resultat i ett eller flera programspråk som är stabila och robusta.