---
title: "Introprojektet"
date: "2020-09-22"
headings: "Syfte:syfte|Bedömningspunkter:bedomning|Uppgiften:uppgiften|Inlämning:inlamning|För högre betyg:hogre-betyg"
---

Introprojektet är första inlämningsprojektet för den här kursen.

**Deadline för den här uppgiften är 30e september**. Ni har arbetstid för projektet under lektionerna 23/9, 29/9 och 30/9.

<a id="syfte"></a>

# Syfte

Detta projekt har som syfte att testa dina kunskaper för grunderna inom programmering. Bedömningen som görs är framförallt för att belysa styrkor och brister i din kunskap och färdighet så vi längre fram i kursen kan förbättra dessa, bedömningen men räknas även med in i det slutliga betyget.

Du behöver använda variabler, kontrollsatser, iterationssatser, och arrayer. Du ska dessutom följa [kodstandarden](https://guteteknik.netlify.app/prog1/kodstandard/) och kommentera din kod och bedöms utifrån hur väl du följer den.

**Projektet behandlar följande punkter från kursplanen:**

- Grundläggande kontrollstrukturer, konstruktioner och datatyper.
- Grundläggande datastrukturer och algoritmer.
- Strukturerat arbetssätt för problemlösning och programmering.
- Normer och värden inom programmering, till exempel läsbarhet, dokumentation, testbarhet, rena gränssnitt och nyttan av standard.

**Och följande punkter ur ämnesplanen:**

- Förståelse av och färdigheter i att använda datavetenskapliga begrepp och principer.
- Kunskaper om programspråk och programmeringsparadigm.
- Förmåga att skriva, läsa, strukturera, analysera, dokumentera och kommentera programkod.
- Färdigheter i att skapa program med ett givet syfte och för en avsedd användare.
- Förmåga att finna, analysera, åtgärda och förhindra syntaxfel, programkörningsfel och programmeringslogiska fel.

<a id="bedomning"></a>

# Bedömningspunkter

**Du bedöms utifrån följande punkter:**

- **Planering**

  - Val av kontrollstruktur, variabler, datastruktur, algoritmer, metoder.

- **Kodstil**

  - Konsekvent, att din kod ser enhetlig ut.
  - Tydlig namngivning, att du namngivit dina variabler korrekt.
  - Strukturerad och kommenterad kod, att du har strukturerat och kommenterat din kod.
  - Performant, att din kod utför sin uppgift på ett effektivt sätt.

- **Färdigt program**
  - Färdigt program gör det den ska utifrån uppgiften.

**Dessa reflekterar följande moment i kursplanen:**

- I planeringen **väljer** eleven med **viss säkerhet** **kontrollstrukturer**, metoder, **variabler**, **datastrukturer** och **algoritmer** som är **adekvata** för uppgiften.
- I sin programmering skapar eleven med **konsekvent kodningsstil** och **tydlig namngivning** **korrekt, strukturerad och enkelt kommenterad källkod** med **tillfredsställande resultat**.
- Elevens färdiga program eller skript är **utförda med tillfredsställande resultat** i ett eller flera programspråk som är stabila och robusta i **program av enkel karaktär**.

# Nivå

Projektets grund är satt till **E- till D-nivå**. För att nå högre nivå behöver du uppvisa att du kan skapa **ytterligare funktionalitet** till projektet genom att göra en eller flera (fler desto högre nivå).

> **Tips 1:** Ingen minns en fegis, "_You miss 100% of the shots you don't take_", osv. När du är färdig med din grund, kopiera din skriptfil och försök göra en av de för högre nivå. **Lämna in det du har oavsett om du blev färdig eller inte.**

> **Tips 2:** Tidigare övningar bör ha förberett dig för detta projektet. Om det ändå är något du glömt bort eller behöver kolla upp, gör det. De kan hjälpa dig och vara skillnaden mellan om du klarar av det eller inte.

---

<a id="uppgiften"></a>

# Uppgiften

## Bakgrund

Tivolit som Kalle besöker håller på att bygga en labyrint. Labyrinten är uppbyggd med moduler som sätts ihop för att först skapa en riktig väg till labyrintens mitt (målet), och sedan kan man bygga falska vägar efter det.

Det finns tre typer av moduler beroende på vilken riktningen som dess rätta väg går; **Höger**, **Vänster**, och **Rakt fram**.

För att bygga labyrinten så behöver tivolit använda **10 moduler** som leder in till labyrintens mitt. Dessa måste slumpas fram för att göra labyrinten rolig.

## Vad du ska göra

Din uppgift är att med kod generera en ordning som modulerna ska sättas ihop i.

Tivolit behöver att du levererar en **array med 10 element**. Arrayen ska bestå av en slumpmässig ordning av modulerna som du genererat.

En modul ska alltså innehålla en av tre texter; `"Left"`, `"Right"`, `"Straight"`. Föredrar du så kan du använda svensk text, alltså Höger, Vänster, Rakt fram.

Det ska vara samma chans för en modul att bli någon av dessa typer.

Du behöver använda [arrayer](https://guteteknik.netlify.app/prog1/arrayer/), [kontrollsatser](https://guteteknik.netlify.app/prog1/kontrollsatser/), [iterationssatser](https://guteteknik.netlify.app/prog1/iterationssatser/), och [random-funktionen](https://guteteknik.netlify.app/prog1/random/).

> Kom ihåg att följa [kodstandarden](https://guteteknik.netlify.app/prog1/kodstandard/) och kommentera din kod.

---

<a id="inlamning"></a>

# Inlämning

Lämna in din skriptfil till uppgiften på SchoolSoft senast **30e september**.

---

<a id="hogre-betyg"></a>

# Ytterligare funktionalitet för högre betyg

Om du är klar och vill visa mer förmåga så kan du lägga till ytterligare funktionalitet på följande sätt. Grunduppgiften uppvisar E till D nivå på dessa moment, ytterligare funktionalitet visar att du utvecklat högre färdighet (kunde göra det snabbare och kan mer).

## 1. Roligare labyrint

Tivolit vill göra labyrinten lite roligare och har hittat man kan lägga till särskilda moduler som "checkpoints", men de kostar mycket mer så tivolit har bestämt att beställa in 3st sådana.

Utöka labyrintens storlek till 15, och ändra din kod så att en specialmodul (skriv `"Special"` istället för de vanliga modulerna) sätts in på 5e, 8e, och 12e platsen.

## 2. Jämnare labyrint

Ibland blir labyrinten väldigt ojämn, och har för många av en modul. Tivolit skulle vilja att det aldrig blir 3 av samma modul i en rad (exklusive specialmodulerna).

Ändra din kod så att det aldrig kan bli mer än 2 av samma modul efter varandra.

## 3. Generera falska vägar

Använd din genererade labyrint för att skapa en array med falska vägar. Varje falsk väg ska innehålla **tre moduler** (inga specialmoduler) och första modulen i den vägen får inte vara samma som den riktiga vägen.

Om du har gjort specialmoduler, behandla dessa som Straight/Raka-moduler.

En falsk väg ser till exempel ut så här;

```javascript
falseWay[i] = "Left Right Left"
```
