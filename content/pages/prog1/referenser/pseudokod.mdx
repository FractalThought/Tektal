---
title: "Pseudokod"
date: "2020-11-10"
---

Pseudo är latin för "*skenbar*", ibland även kallad *fusk* eller *fake*. Ordet används till exempel för pseudovetenskap som då menar "inte riktig forskning". Astrologi (konsten att tyda stjärntecken) är ett exempel på pseudovetenskap.

# Pseudokodens användningsområde
Pseudokod används för att planera koden innan du skriver den. Med detta kan du enklare tänka igenom din kod logiskt, utan att behöva bry dig om specifik syntax.
Ett annat användningsområde är för att kommunicera och prata kod med andra programmerare och även icke-programmerare, då pseudokod mer handlar om det logiska flödet som koden ska utföra.

## Varför planera?
- Förebygger onödigt arbete
- Förebygger eventuella fel om dina tankar är genomarbetade
- Gör det enklare att tidsestimera
- Möjliggör att kunna samarbeta

# Exempel

https://codepen.io/GuteFelix/pen/yLJQQWv

# Att tänka på när du skriver pseudokod

1. **Härma bra kod och bra svenska/engelska.** Du borde namnge dina variabler och funktion så att de är så beskrivande som möjligt, och lägg till kommentarer där det behövs/passar. I övrigt bör du skriva ordentligt, utan felstavningar och med korrekt grammatik, men du behöver inte skriva hela meningar.
2. **Undvik onödiga detaljer.** I pseudokod behöver du inga kommatecken, inga paranteser, och inga semikolon. Gör det så enkelt som möjligt. Specifik syntax är alltså inte nödvändig.
3. **Strunta i det uppenbara.** För psuedokod så spelar det ingen roll om en variabel är en *const* eller *let*. För språk där variabler har typer (till exempel C# har bland annat typerna `string`, `int`, `bool`) så behöver du inte skriva ut vilken typ variabeln har, så vidare du inte känner att du behöver det för att förstå kodens kontext.
4. **Utnyttja kortkommandon.** Använd nyckelord så som `if`, `else`, `while`, och `for` och försök så långt det går att skriva så lite så möjligt som ändå är förståeligt.
5. **Tänk på kontexten och din egen nivå.** Om du till exempel vet hur man hämtar ut ett slumpmässigt värde mellan 1 och 10 så kan du helt enkelt bara skriva `randomValue = random value between 1 to 10`. Men behöver du komma ihåg exakt hur man gör, skriv hellre `Use Math.floor(Math.random() * 10) to get a random value between 1 to 10`. På liknande sätt kan du senare använda algoritmer eller funktioner du tidigare skapat för att ytterligare minska mängden pseudokod du skriver.
6. **Balansera kodens nivå.** Om du inte kan förstå och enkelt översätta pseudokoden till riktig kod så är pseudokoden skriven på en för svår (hög) nivå. Om du har för mycket onödiga detaljer är pseudokoden skriven på en för lätt (låg) nivå.

# Källor
- https://css-tricks.com/pseudo-code/
- https://dev.to/paladique/experiences-with-pseudocode-3i70
- https://www.khanacademy.org/computing/computer-programming/programming/good-practices/pt/planning-with-pseudo-code