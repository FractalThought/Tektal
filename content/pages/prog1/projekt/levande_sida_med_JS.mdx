# Levande sida med JS

Du ska skapa en webbsida som demonstrerar olika tekniker i JavaScript som gör sidan interaktiv, dynamisk, och "levande".

I uppgiften använder du psuedokod för att planera din kod, väljer sedan utifrån den hur du skriver din kod, och skriver sedan din kod, följer [kodstandarden](https://guteteknik.netlify.com/prog1/kodstandard/), och kommenterar koden med dina tankar och övergripande förklaringar.

Under processen övar du på att lösa fel som uppstår och har möjlighet att kommunicera med andra om din kod, men tänk på att använda termerna (tex variabel, array, funktion).

I slutet av uppgiften ska du kunna förklara vad din kod gör och hur den fungerar.

## Utförande

Efter genomgången arbetar du med projektet. Du får ta hjälp av andra, men inlämningen är individuell och du behöver kunna förklara vad koden gör.

**Rättning sker torsdag eftermiddag v47 (21/11)**. Lämna in hela projektet i en zip-fil på SchoolSoft, eller skicka på Discord.

Observera dock att du kommer få ett projekt till under vecka 47.

## Hjälpsamma länkar:

- [Event-binding](https://developer.mozilla.org/en-US/docs/Web/API/EventTarget/addEventListener)
- [Event reference (alla events\)](https://developer.mozilla.org/en-US/docs/Web/Events)
- [ClassList referens (hur du lägger till och tar bort klasser\)](https://developer.mozilla.org/en-US/docs/Web/API/Element/classList)
- [Exempel på ClassList-användning](https://alligator.io/js/classlist/)
- [Back to basics: CSS transitions](https://alligator.io/css/back-to-basics-css-transitions/)
- [setTimeOut and setInterval](https://javascript.info/settimeout-setinterval)
- [Using the Intersection Observer API to Trigger Animations and Transitions](https://alligator.io/js/intersection-observer/)
- [MDN: IntersectionObserver](https://developer.mozilla.org/en-US/docs/Web/API/Intersection_Observer_API)

<h2 style="page-break-before: always;">Bedömning</h2>

**I den här uppgiften ingår nästan alla kunskapskrav för kursen;**

### Planering

> Eleven formulerar och planerar i samråd med handledare programmeringsuppgifter med **pseudokod eller diagramteknik**.

> I planeringen **väljer eleven med viss säkerhet kontrollstrukturer, metoder, variabler, datastrukturer och algoritmer som är adekvata för uppgiften**.

### Kodstil

> I sin programmering skapar eleven med **konsekvent kodningsstil** och **tydlig namngivning** korrekt, **strukturerad och enkelt kommenterad källkod** med **tillfredsställande resultat**.

> Elevens färdiga program eller skript är utförda med **tillfredsställande resultat** i ett eller flera programspråk som är stabila och robusta i program av enkel karaktär.

### Processen

> Eleven anpassar med viss säkerhet sin planering av programmeringsuppgiften och **utför felsökning av enkla syntaxfel**.

> Innan programmeringsuppgiften avslutas utvärderar eleven med enkla omdömen **programmets prestanda och ändamålsenlighet i någon situation** och i något sammanhang.

> Eleven kommunicerar om programmeringsuppgiften och dess utvärdering och använder då med viss säkerhet **datavetenskapliga begrepp**.

<h2 style="page-break-before: always;">Uppgiften</h2>

Du ska göra en webbsida som demonstrerar följande tekniker:

- Event-binding och olika event-typer
- CSS transitioner som styrs av JavaScript
- setTimeOut och setInterval
- IntersectionObserver

Det gör du genom att skapa följande:

- Minst 1 element som användaren kan klicka på så animeras elementet på något sätt.
- Minst 2 element som, efter en viss tid efter att användaren har haft musen över elementet, animerar på något sätt
- Minst 3 element som kontinuerligt animeras på något sätt
- Minst 3 element som gör något när den kommer in i vy (till exempel blir synlig)

Dessutom ska du använda följande:

- Variabler (const och let)
- Kontrollsatser (if-satser)
- Någon form av iterationssats (loopar, tex while, for, map, forEach)
- Funktioner
- Psuedokod och kommentarer för att övergripande förklara din kod

### Tänk på att:

- Först skriva psuedokod över vad applikationen ska göra (dela upp i "instruktionssteg" vad som behöver göras).
- Dela in koden i funktioner och namnge dem och variabler tydligt.
- Använda rätt variabeltyp (const om variablen inte behöver ändras, annars let)
- Inte spendera för mycket tid i HTML och CSS, men dela gärna upp exemplena i tydliga sektioner (med section-taggen).
- Du inte måste bli klar med allt. Gör det du kan och lämna in det du har gjort. Försök komma ihåg ditt arbetsförlopp och var beredd på att svara på frågor om hur du arbetade och någon anledning till varför du inte hann med allt. Bra tips är att skriva ner det i kommentarer.
- Som vanligt, blir du klar så kan du fortsätta och lägga till mer funktionalitet och testa saker.

## Exempel på extra saker du kan göra:

- Skapa ett element som animerar på två rätt; först på det ena sättet, sen på det andra (till exempel först blir den längre, sen byter den färg).
- Skriv ner eventuella källor i kommentarer där du använder dem.
- Ge exempel på användningsområden för de olika funktionerna i kommentarer.
- Förbättra din kod, och skriv i kommentarer var du förbättrat.
